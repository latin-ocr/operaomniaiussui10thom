’CL num. ιιι sqq.

⁸ Qu. cxviii, art.
4, - Cf. Comm.
num. ι.

468

QUAESTIO CLXXXV, ARTICULUS Ι

Conunentaria Cardinalis Caietam

N articulo primo quaestionis centesimaeoctogesimaequin-
Itae, nota quod Auctor, post distinctionem trium quae
in episcopatu inveniuntur, quinque ponit conclusiones *.
Prima, iuxta tertium in episcopatu inventum, scilicet ho-
norem ac sufficientiam temporalium, ubi dicit: Illicitum
est manifeste appetere episcopatum ratione huiusmodi cir-
cumstantium bonorum, et pertinet ad vitium cupiditatis
vel ambitionis. Circa quam conclusionem dubium occurrit,
an huiusmodi illicitum sit ita illicitum quod sit peccatum

s mortale. Ex littera enim neutra pars habetur: nec caret ,

ambiguitate utra pars affirmanda sit.

Ad hoc dicitur quod appetere episcopatum ratione cir· ¹

cumstantium bonorum contingit dupliciter: uno modo,
ex parte appetitus tantum: alio modo, etiam ex parte rei
appetitae. Cum enim dicitur episcopatum appeti ratione
circumstantium bonorum, ponitur ibi actus appetendi in
ly appeti ; ponitur res appetita in ly episcopatum ,· ponitur
ratio appetendi in ly ratione circumstantium bonorum.
Ratio autem appetendi finis est. Et referri potest ad duo:
scilicet ad rem appetitam; et ad ipsum actum appetendi.
Et si quidem refertur ad rem appetitam et ad actum ap-
petendi simul, sensus est quod illud quod est ratio appe-
tendi, appetitur et ut finis rei appetitae, et ut finis actus

appetendi. Et sic appetens episcopatum ratione circumstan- ἲ

tium bonorum, appetit ipsa circumstantia bona ut finem
episcopatus, et ut finem sui actus appetendi. - Quando
vero ratio appetendi refertur ad appetitum tantum, tunc

non denotatur quod id quod est ratio appetendi, sit finis ¹
rei appetitae: sed denotatur quod est finis movens ad ap· ·

petendum. Et sic appetens episcopatum ratione bonorum

circumstantium, non ordinat episcopatum ad bona circum· ἕ
stantia ut ad finem: sed appetitum suum ordinat ad cir- 4
, hoc est ministerium Dei et sufficientia temporalium, non

cumstantia bona ut ad finem.

Inter hos autem duos modos appetendi episcopatum
ratione circumstantium bonorum, haec est differentia, quod
primo modo appetere est omnino et manifeste perversum:
quoniam ordinat episcopatum quoad principalem actum,
qui est cura animarum, ad bona circumstantia ut finem;
quod procul dubio est peccatum mortale ex suo genere.
Et huiusmodi perversitatis radicem tetigit Auctor in littera
dum, distinguendo tria inventa in episcopatu, addidit or-
dinem, dicens quod principale et finale est episcopalis
operatio, qua utilitati proximorum consulitur.

Cum vero episcopatus alio modo appetitur propter bona
circumstantia, appetitus quidem malus est: eo quod appe-
tibilia inventa in episcopatu non eundem ordinem habent
respectu appetentis quem habent inter se: quoniam re-
spectu appetentis, bona circumstantia se habent ut finis;
inter se autem non sic se habent, sed bona circumstantia
se habent ut ad finem. Mortalis autem appetitus non vi-
detur secundum genus suum: ex eo quod talis appetitus
compatitur secum rectitudinem voluntatis respectu aliorum
in episcopatu inventorum. Verbi gratia, loannes movetur ad
appetendum episcopatum ratione bonorum circumstantium,
ut scilicet habeat sufficientiam temporalium et honorem:
veruntamen, cum hoc, intendit facere debitum suum circa
curam animarum et distributionem bonorum tam ecclesiae
quam pauperibus terrae; nec intendit uti episcopatu ad
finem temporalium, sed, quantum sibi conceditur, frui
portione sua et debito sibi honore, et huiusmodi, ad lau-
dem Dei. In hoc appetitu ex hoc capite nullam ego video
deformitatem mortalem, propter dictam rationem. Et pro—
pterea puto Auctorem dixisse, illicitum, et non dixisse,
mortale.

Et confirmatur. Quia nec avaritia nec ambitio, quae
duo vitia hic in littera dicuntur inveniri, sunt peccata mor-
talia, quando deest materia iniusta, aut finis ultimus non
ponitur in pecunia seu honore: ut ex propriis.tractatibus
superius* latius patet. In hoc autem casu non ponitur
finis ultimus in huiusmodi, nec iniustitia ex parte materiae
appetitae.

 

Il. Sed contra hoc obstat quod clericum appetere benefl-
cium ut habeat sufficientiam temporalium, nullum pecca-

, tum est. Igitur appetere episcopatum ut habeat sufficien-

tiam temporalium, cum persona est nobilis, seu talis gra-
dus aut status ut reditus episcopales sint proportionati ad
sufficientiam temporalium respectu ipsius, non erit illi-
citum. ’

Ad hoc respondetur quod, loquendo semper ita quod
bona temporalia sint ratio appetendi ex parte appetitus
tantum, quod non est simile, seu eadem ratio, de appetitu
clerici respectu beneficii in communi et sufficientia tem-
poralium; et de appetitu respectu episcopatus et sufficien-
tiae temporalium. Et ratio diversitatis est quia beneficium
in communi habet sufficientiam temporalium propter vitam
clericorum deputatorum cultui divino: ac per hoc, qui
iam clericus est et ex hoc ipso deputatus divino cultui,
habet actu unde sibi debetur primum inventum in benefi-
cio ecclesiastico; et sic, appetendo secundum, scilicet suf-
ficientiam temporalium, eundem ordinem in nullo per-
vertit, aut mutat ordinem appetibilium inventorum in be·
neficio ecclesiastico, sed eundem ordinem habent respectu
appetitus clerici haec duo, scilicet esse ministrum Dei et
habere sufficientiam temporalium, quem habent inter se in
ipso beneficio, ex quo, ut dictum est, iste iam est clericus
et Dei minister. Nec restat sibi hoc appetendum in bene-

, ficio, cum appetit beneficium: sed solummodo restat sibi

appetendum secundum, quae est sufficientia temporalium.
In quo nullum peccatum committit.

Secus autem est de laicis appetentibus clericatum ratione
sufficientiae temporalium: quorum plenus est orbis. Ho-
rum enim appetitus est manifeste illicitus, propter supra*
dictam rationem: quia scilicet duo inventa in clericatu,

eodem modo se habent inter se quo se habent ad appe-
tentem; quoniam divinum ministerium se habet ut finis,
et sufficientia temporalium ut ad finem; respectu autem
appetentis, sufficientia temporalium ponitur quod se habet
ut finis laicorum praedictorum. Et si interveniret hic si-
milis perversitas ex parte rei appetitae qualis in episcopatus
appetitu declarata est *, hoc est quod laicus ordinaret cle-
ricatum ad bona temporalia ut ad finem clericatus, procul
dubio peccaret mortaliter. Quoniam ex suo genere rnor-
tale peccatum est spirituale ordinari ad temporale ut ad
finem: fit enim magna iniuria in hoc spiritualibus.

Redeundo igitur ad propositum obiectionis factae, di—
citur quod ex his patet aliam esse rationem de appetitu
eius qui appetit episcopatum propter temporalia. Quoniam
respectu illius appetibilia inventa in episcopatu non reti-
nent rectum ordinem quern inter se habent: sufficientia
enim omnium temporalium in episcopatu secundum se se
habet ut ad finem; respectu autem huius appetentis se
habet ut finis. Et propterea huiusmodi illicitus semper ap-
petitus invenitur.

Et secundum hoc accipienda sunt verba Domini contra
Pharisaeos: Amant primos accubitus in cenis. Habent enim
haec rationem eius quod est ad finem: quoniam sunt quae-
dam virtutum testimonia. Et propterea perverse agunt qui
haec appetunt ut finem, etiam ex parte appetitus. Et hoc
insinuavit Dominus per ly amant.

111. Secunda conclusio, iuxta secundum membrum, est:
Appetere episcopatum ratione celsitudinis gradus est prae-
sumptuosum. Circa quam conclusionem applica tu distin-
ctionem supra * positam: an scilieet ly ratione celsitudinis
dicat finem appetitus tantum; an finem appetitus et rei
appetitae simul. Et si dicit finem rei appetitae, procul
dubio peccatum mortale est huiusmodi appetitus: quoniam
animarum curam ordinat ad sui celsitudinem ut ad finem.
Sed si dicat rationem appetendi tantum, illicitum est, ea-
dem ratione qua etiam appetere ratione sufficientiae tem-
poralium erat illicitum ¹⁸¹.

Obscurum tamen remanet quo pacto huiusmodi appe-

· thid„ 12& noe.

⁸ ma, M hoc.

qbid„ &a um.

