 

⁴ u. (xxm, art.
f.Comment.

QUAEs'Tm exxw, ARTICULUS 111

quoniam proximus finis actus est fortitudo actualis; prin-
cipalis tamen est, quia est finis ipsius actualis fortitudinis.
Et ratio est quia in utraque fortitudine finis materiae est
nobilior fortitudine etiam actuali, et ropter ipsum fortis
fortiter se habet. ln monastica autem ortitudine non sem-

per sic est finis fortitudinis ex parte materiae, et ex parte Ξ

actuS. Quia quandoque finis proximus ex parte materiae

est bonum ignobilioris virtutis quam sit fortitudo: et tunc ι
fortis non agit fortiter propter illius alterius virtutis bonum ³

ut finem sui actus principalem, sed ut finem secundarium
sui actus et proximum finem ex parte materiae. Et quo-

niam homo naturaliter est animal politicum, et homo ³
Christianus civis est caelestis patriae; idcirco regulariter ἶ
fortitudinis actus formatus, et martyrium relatum ad for· ’

titudinem, ordinatur ad ulteriorem finem qui est melior, ut
in littera dicitur, fortitudine, et est proximus finis materiae
fortitudinis: quoniam tam iustitia legalis quam iustitia fidei
nobilior est fortitudine. Et hoc intendebat Auctor in hac lit-
tera, et in responsione ad primum praecedentis articuli,

quod scilicet regulariter bonum in quo fortis firmatur, et ad ,
quod ordinatur ut finem proximum materiae circa quam, ι
est finis fortitudinis etiam ex parte actus. Cum quo tamen ⁸
stat-quod hoc non est usquequaque universaliter verum: Ἴ
quia in fortitudine monastica bonum in quo fortis firmatur, ζ

et ad quod tanquam in bonum materiae circa quam or·

diruatur fortiter agere, est solum finis principalis fortitu- ξ
dinis ex parte materiae, et ex parte actus non est nisi se· 1

cundarius finis. Et per haec patet resolutio huius difficul-
tatis, et intellectus plurium dictorum.

lV. In eodem tertio articulo dubium occurrit ex Mar· ,
tino, in dicto tractatu *, qu. 11¹⁸*, circa illud: Martyrium in· Α

” ter ceteros actus hmnos est perfectior secundum suum

genus, ,, quasi maximae caritatis signum. Arguit siquidem ,
Martinus dupliciter. Primo, contra negativam‚scilicet: Mar· ¹

tyrium, relatum ad virtutem proxime elicientem, non est
actus perfectissimus. Secundo, contra affirmativam: scilicet
‘quod mar-mitem est actus perfectissimus, quasi maximae

‘f ” ’· , caritatis signum.

Arguit igitur primo sic. Idem est martyrium quod eli—

citur proxime ab aliqua virtute, et ad quod primo movet ‹

caritas. Sed martyrium ad quod primo movet caritas, est

actus perfectissimus. Ergo martyrium secundum quod eli· ἵ
citur proxime ab aliqua virtute, est perfectissimus actus. - 3
Et si ad hoc respondeatur quod ex praemissis simpliciter Ἴ

et absolute non sequitur conclusio cum ly secundum quod.-
et tamen hic infertur quod martyrium, secundum quod eli-
citur a virtute proxima, est actus perfectissimus: - contra
hanc solutionem: Virtus proxime eliciens martyrium aut
‘elicit tolerantiam mortis secundum se: et hoc non, quia

sanctus Thomas dicit hoc non esse laudabile. Aut secundum ἓ
quod ordinatur ad fidem et dilectionem Dei. Et sic elicit ι

martyrium per comparationem ad primum motivum eius.
Ergo, per comparationem ad elicientem virtutem, marty-
rium est actus perfectissimus.

Contra affirmativam autem arguit. Perfectum in ratione
signi non est nisi extrinseca denominatione perfectum. Ergo

ex hoc quod est esse signum maximae caritatis, non potest 3

probari quod martyrium sit perfectissimus inter humanos
actus. - Et confirmatur hoc per exemplum. Nam licet
musca ex nihilo creata sit signum perfectissimae potentiae,
scilicet creativae, nullus tamen ex hoc concederet quod
ipsa esset perfectior quam equus ex equo genitus.

V. Ad primum horum non oportet aliter respondere:
quia bene responsum est. Nec solutio quoad formam ali-
qualiter improbatur, sed quoad materiam. Unde ad impro-
bationem dicitur quod divisio est insufficiens: quia datur
tertium. Virtus enim proxime eliciens martyrium, quan-
tum ex se est, nec elicit tolerare mortem secundum se,
nec in ordine ad fidem et caritatem, sed ut fortiter ope-
retur: iam enim probatum est superius * quod fortitudo
agit propter bouum proprii habitus ut proprium et pro-

j ximurn finem. Dixi autern, quantum est ex se: quia ut
⁴ fortitudo imperata a caritate, elicit martyrium integraliter;
ita quod elicit tolerare mortem et propter bonum fortitu-
dinis ex propria virtute, et propter bonum fidei et caritatis
i ut imperata.
] Ad obiectionem autern contra affirmativam partem, sci-
} licet, Martyrium est perfectissimus actus quasi signum etc„
’ respondetur quod signum est duplex. Quoddam, pure si-
gnum. Et de tali procedit argumentum: sed non est ad
propositum. - Quoddam non pure signum, sed vetares,
hoc est operatio illius cuius dicitur signum. Et de tali est
sermo. Tale enim signum intrinsece claudit in se suam
perfectionem iuxta modum sui generis, et signi rationem
induit ea ratione quia demonstrat suurn principium. Quia
ergo constat quod Auctor loquitur de actu caritatis, qui
est illius operatio; ac per hoc, non loquitur de puro signo:
consequens est quod argumentum non sit ad propositum,
quia de puro signo procedit, et non aliter.

Ad confirmationem autem ex exemplo de signo quod
est effectus, scilicet musca creata, dicitur quod non recte
applicatur exemplum. Quoniam sermo est de operatione,
et non de illius effectu: musca autem non est operatio, sed
effectus. - Et rursus, musca creata non est signum per-
fectissimae potentiae ratione effectus, qui est musca: sed
ζ ratione operationis, quae est creatio. Et propterea non debet
inferri, Ergo musca est perfectissimus effectus: sed, Ergo
creatio muscae est perfectissima factio, utpote perfectis-
simae potentiae signum ut operatio eius. Et hoc est verum.
³ Et similiter infertur in littera: Ergo martyrium est ope-
ratio perfectissima quasi maximae caritatis signum, ut ope-
ratio eius scilicet.

VI. ln eodem tertio articulo nota perspicaciter verba
conclusionis principalis in littera, scilicet: Martrrium inter
ceteros actus humanos est perfectior secundum suum ge-
ἰ nus. Nam ly martyrium supponit pro martyrio integraliter,
ut scilicet est etiam actus caritatis. Et comparatur ad re-
liquos omnes humanos actus, tam interiores quam exte-
riores: nullum enim exclusit, dicendo, inter ceteros actus
humanos, hoc est voluntarios. Sed limitata est illius ex-
cellentia per ly secundum suum genus. Potest namque
actus aliquis humanus esse perfectior aliquo martyrio: et
unius martyrium esse perfectior actus quarn martyrium
alterius. Actus namque dilectionis quo Beata Virgo dili-
gebat Deum, perfectior fuit actus humanus quam marty-
rium sancti Petri et reliquorum sanctorum: sed non fuit
perfectior secundum suum genuS, sed secundum gradum
¹¹ maiorem caritatis. Si namque ad genus operis attendamus,
martyrium caritatis actus est praeponens Deum rei maxime
amatae, scilicet vitae: et hoc non solum voluntate aut verbo,
sed opere executionis consummato. Nullum autem genus
actus maioris perfectionis aut dilectionis potest inveniri: et
propterea Deus dixit *1 Maiorem caritatem nemo habet, etc.
Si vero ad gradum caritatis in hoc vel illo subiecto at-
tendamus, sic invenitur et quod martyrium unius, puta
, sancti Petri, est perfectius martyrio alterius, puta sancti
Quintini, utpote ex maiori caritate procedens: et similiter
aliquis actus interior vel exterior, puta dilectio interior Bea-
tae Virginis; et similiter explanatio qua discipulos Domini
quae de Filii annuntiatione, conceptione, nativitate, etc„ no-
verat, docuit; perfectior actus, ex parte maioris caritatis in
ipsa Beata Virgine, fuit quam martyrium aliquod, puta
beati Petri. Non tamen fuit perfectior actus quam quod-
cumque martyrium: quia martyrium Christi, qui ad hoc
venit in mundum ut testimonium perhiberet veritati *‚ est
. actus et secundum suum genus, et ex parte gradus cari-
tatis in subiecto, simpliciter perfectissimus inter omnes

actus humanos. Et merito sic esse debuit, ad hoc ut su-
premum genus actuum humanorum, quod est martyrium,
habeat sui supremum, hoc est martyrium supremum sim-
pliciter, hoc est supremum simpliciter inter omnes actus
humanos. Hoc enim ordo universi expetere videtur.

 

· loan. cap. x*
vers. ¹3-

⁸ Ioan.cap. ινιτ
vers. 37.

