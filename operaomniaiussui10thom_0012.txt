Vlll

exhiberent. Non enim agitur de restaurando bono auto-
graphi textu, sed de reconstruendo primo apographo, opere

librarii. Vel ipsa igitur authentica lectio, si obveniret in 1

uno codice seriei contra lectionem aperte salsam ceterorum,
delenda est ex varietate, curn dubium non sit quin, quod
sex dicunt, septem dixissent, nisi aliquis librarius vel cor-
rector interlocutus fuisset. Deletis igitur solitariis lectioni—
bus, textus codicum a singulorum scriptorum et correcto-
rum varietate liberatur. Cum vero (id sciunt experti) lectiones
solitariae soleant esse frequentes, uno calami ductu, tuta
tamen ni fallor methodo, magnam inutilis varietatis molem
abegimus‚ qua remota proxime ad textum primi apographi
accessum est. — [ntegrum tamen textum nondum habemus,
quia locis non ita paucis codices bini aut terni in diversas
partes abeunt. Quis hisce locis textus fuerit primi apogra-
phi, discutere non licet, quia ad particularia descenden-
dum esset. Hic sufficit concludere, ex certis et multis
phaenomenis, codices tertiae classis ultimo ex eodem apo·
grapho transcriptos esse, et illud apographum ad minus
constitisse ex iis lectionibus, bonis malisve, in quibus omnes
codices seriei consentiant, vel a quibus unus solus dis-
sentiat.

ξὸ. Hic locus esset tractandae quaestionis, an primum
apographum inter septem nostros codices inveniatur, ita
ut series constaret ex ipso apographo et sex eius tran—
scriptionibuS. Id a nobis iam in principio collationis quae-
sivimus, postquam lectionum collectarum varietas necessi-
tudinem codicum delineare incoeperat. Utinam respondere
licuisset, inveniri. Nam, etsi collationis taedium officio et
cellae continuatione dulcescere potuerit, gratus venisset ille
liber, qui ceteros superfluos reddidisset: sex enim non
plus valent quam ille solus, vel si vis nec tantum. At
exemplar ceterorum inter hos septem non invenitur. Cum
iam in Praefatione Noni Voluminis toti in eo fuerimus
ut probaremus codicem Atrebatensem‚ quamvis in prima
pagina nomine Exemplaris Primi Secundae Secundae insi-
gnitur, non esse primum apographum pleno et formali
sensu, lectorem ad illam remittimus, si methodum quaerit
qua hoc de singulis codicibus peculiariter probari potest.
ln hac generali consideratione uno hoc generali argumento
utimur: ex nostris septem nullus non habet solitarias lectio·
nes; vel aliis verbis: singuli lectiones habent variantes ab
unanimis lectionibus ceterorum. Exemplar autem, pluribus
descriptionibus multiplicatum, non potest legere solitarie,
idest: non potest non habere socium qui secum legat, non
potest non habere quod omnes transcriptioncs habent. - Et
haec de Origine et Primo Exemplari codicum tertiae clas-
sis sufficiant.

g 7. De Origine et Primo Exemplari codicum primae
classis. A septem antiquis libris tertiae classis, prima clas-
sis, viginti ad minus antiquis libris constans, distinctissime
differt per hoc, quod plurimis locis prima classis illas le-
ctiones quae in tertia corrupte transcriptae iacent. incor-
ruptas et integras exhibet. Ex. gr. locum S. Augustini su-
pra ex prima serie descriptum, haec altera sic legit: ι Unde
α Augustinus dicit in quodam Sermone de Epiphania, quasi
ι eos alloquens: ille de vestra corona dubitabit in passione
ι pro Christo, qui etiam parvulis baptismum prodesse non
α aestimat Christi. Non habebatis aetatem qua in passurum
ι Christum crederetis, sed habebatis carnem in qua pro
α Christo passuro passionem sustineretis ›. Thoma digna
lectio et Augustino (quamvis hic pro dubitabit latinius legat
dubitaverim idem ponit baptismum ante parvulis, et ante
aetatem inserit quidem). Alterum vero locum sic: c Ad
maiorem perfectionem pertinere videtur quod aliquis det
Deo animam quod fit per obedientiam , quam quod det
Deo proprium corpus quod fit per martyrium ι. Haec uti-
que verba sunt, quae librarius in primum apographum prio-
ris seriei mendose transtulit. Quia ergo secunda series, non
semel et iterum, sed frequentissime a priori differt. neces-
sario concludendum est, alteram seriem non fluxisse ex ali-
quo exemplari quod ad priorem seriem pertineret. - Si dicis.
fieri posse ut in aliquo libro antiquo, textum tertiae clas-
sis praeferente, corrector errores expunxerit, eisque secunda
manu lectiones meliores substituerit; respondemus, nostra

non referre, in hoc statu considerationis, an primum exem·
plar lectionum primae classis unquam textum prioris ha·
buerit. Nam etiam si habuisset, liber ille hypotheticus, ple-
nus rasuris et expunctionibus, correcturis refertus, recensio-
nem iam apprime distinctam continebat, et in sensu formali
aliud exemplar erat; ad hoc redirent codices primae clas-
sis, non ad primum apographum tertiae. Ergo sive bonae
lectiones primae classis ab initio venerint ex exemplari
quod cum tertia classe nullum contactum habuit, sive ex
uno eius libro correcto descriptae sint, primum apogra-
phum tertiae et primum exemplar primae classis omnino
differunt. Sed unde veniant bonae lectiones primae classis,
quibus primum apographum tertiae non nisi distorta si-
mulacra opponere valuit, postea videbimus; nunc proceden-
dum est in consideratione differentiae utriusque. - Differt
prima classis a tertia in scriptura nominum propriorum
et verborum graecorum, ita quidem ut prima veritatem
historiae et linguae multo magis quam tertia attingat. - Dif-
fert porro prima a tertia propriis erroribus: nam et prima,
quamvis multo minus polluta est quam tertia, habet non-
nullos communes errores, quiin alia lectorem non offen-
dunt. - Differt ultimo una ab alia quin de errore in alter-
utra agatur: bona lectio opponitur bonae lectioni. Huius·
modi variantes, vere aliae lectiones. concordiam inter classes

η in rebus alicuius momenti rarissime tantum interrumpunt:

ex. gr. ordo Quaestionum et Articulorum, Argumentorum
et Solutionum utrinque idem est; lectionis varietas quam ⁰
doctrinae variatio sequeretur, non invenitur. Maxima lectio-
nis varietas obtinet Qu. cxvn art. tv ad 3, ubi tertia classis
inserit hexametrum curn pentametro, quod distichon veteres
libri primae classis non habent (cf. etiam Vol. Vlll Praef.
pag. xxiv 6s, 7s, et Vol. lx Praef. pag. x col. ι ima). Tales
vero maiores lectionis discrepantiae exceptiones sunt; vulgo
indolis sunt sequentium, quas exscribo ex Qu. cxxiv art. r,
lectioni primae classis opponens variantem Atrebatensis
et Vindocinensis:

2. arg. Dicit enim - Unde dicit,-

3. arg. videtur esse praesumptuosum - praesumptuosum
essen ·

corp. princ. dictum est - supra dictum est,·

ad t. gratiam baptismalem - gratiam baptismi ,·

ad 3. praecepta Iegis dantur· - praeceptum Iegis datur-5

ibid. virtutis — virtutum ,·

ibid. animi praeparationem -praeparationem animi.
His levibus et minutis universa bonarum lectionum va-
rietas in hoc Articulo absolvitur; cetera omnis erroribus
ex parte tertiae (inter quos textus ille S. Augustini emicat)
et bonis lectionibus ex parte primae continetur. — Viso
qualiter classes differant, videamus in quibus unanimes sint.

g 8. Librarii multo saepius bene quam male trans—
cribunt. Ex hoc necessario sequitur, quod ex transcriptione
frequentius exemplaris et exemplati unanimitas quam di—
versitas oritura sit. Manifestum est etiam, lectionis in
transcriptionibus unitatem primarie lectiones autographi
respicere debere: nam etiam scriptura autographi pluribus
locis integre quam corrupte in alium librum translata est.
Consentaneum ergo est ut⁴ identitas lectionum utriusque
classis multum excedat discrepantiam. Et si addere licuisset.
identitatem classium semper bonas lectiones Thoma dignas
respicere. concludendum esset, lectiones utrique commu·
nes scripturam autographi exprimere. Sed infausta sorte
evenit, ut ambarum identitas ultra bonas lectiones porriga-
tur: unanimes sunt pessimis non secus ac optimis scripturis.
Ex sexcentis unum locum citamus exempli gratia. ln Arti-
culo supra citato (Qu. cxxw, art. i) secundum Argumentum.
ad probandum quod martyrium non sit actus virtutis, erat
hoc: ι Nullum illicitum est actus virtutis. Sed occidere
seipsum est illicitum. Quaedam tamen sanctae feminae tem-
pore persecutionis se in fluvium deiecerunt, eorumque mar·
tyria veneratione celeberrima frequentantur (l de civ. Dei.
xxvi). Non ergo martyrium est actus virtutis ι. Solutio
SS. Augustini et Thomae secundum testimonium utriusque
classis fuisset talis: ι Ad secundum dicendum quod, siem
Augustinus ibidem dicit, esse impossibile quod alitbuibus
fide dignis testificationibus divina persuasit auctoritas ccle-

