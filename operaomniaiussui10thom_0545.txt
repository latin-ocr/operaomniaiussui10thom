-τι-ιψν-νκνᾸἻ-υ-ι-ν. -· -ae—qn „

 

ωηεν-με,

QUAESTIO CLXXXVI, ARTICULUS IX

Et per haec patet solutio obiectionis in oppositum.
Falsum namque assumitur, cum dicitur quod ubi volun-
taria transgressio non est culpa, ibi nec negligentia est
culpa. Quoniam stat voluntariam transgressionem non esse
culpam ex suo genere, et negligentiam esse culpam ex
parte operantis, etc..- Probatio autem nihil valet. Quia
voluntarium culpabile non solum invenitur ex genere actus,
sed etiam ex parte operantis: ex qua parte negligentia re-
ligiosi ad regulares observantias excusatas a culpa ex suo
genere a religionis suae vinculo, voluntaria culpa est ex
specialibus.

Vlll. In eodem articulo nono, in responsione ad se-
cundum, dubium magnum occurrit, penes quid discernitur
iuris positivi praeceptum obligans ad peccatum mortale,
a non-praecepto: an penes materiam; an penes poenam;
an penes modum: an penes verbum. Quod enim materia
non sufficiat ad discernendum praeceptum positivi iuris a
non-praecepto, ex eo habetur quod ius positivum maiori
vinculo supponit quandoque minorem materiam. Excom-
municationis siquidem vinculo ligat percutientem clericum*‚
quo non ligat blasphemantem Deum.

⁷ >Similiter nec poena aliqua universaliter adaequat prae-

ceptum. Nam licet poena aliqua, scilicet excommunica-
tionis, praeceptum contineat; non tamen e contra omne
praeceptum ponitur sub poena excommunicationis. Reli-
quae vero ecclesiasticae poenae aut sine culpa, ut inter-
dictum et irregularitas; aut cum veniali culpa, ut suspen-
sio, incurri possunt. Communes quoque poenae, ut ora—
tio, ieiunia et huiusmodi, constat quod sine mortali culpa
infliguntur.

, De modo vero loquendi, puta quia lex utitur impera-
tivo modo, clare liquet quod non inducit vinculum prae-
cepti. Modus enim huiusmodi imperium grammatice de—
notat, non iuridice.

Quod nullum denique simplex verbum inveniatur in-
ducens universaliter vim praecepti, patet discurrendo per
singula quae afferuntur ad propositum *. Inhibentur siqui·
dem et prohibentur mendacia omni iure; et similiter de-
bent et tenentur omnes homines omni iure non mentiri;
et tamen mendacium constat non cadere sub praecepto.
statuuntur, decernuntur ac mandantur procul dubio multa
sine praecepti vinculo. Communia quidem esse statuti, de-
creti nomina quotidie experimur. Mandati vero nomen
testatur Hieronymus a praecepto deficere *.

Et quod demum ipsum verbum praecipio * non univer—
saliter inducat praecepti vim, patet, primo, ex Evangelio *,
ubi dicitur Dominum praecepisse curatis ne cui dicerent:
et constat quod non peccabant, sed bene agebant publi-
cando Christi miracula curati. — Secundo, ex Augustino

‚'in Regulae * principio dicente: Haecvsunt quae ut obser·

vetis praecipimus in monasterio constituti. Et tamen con-
stat non omnia subiuncta esse sub praecepto. - Tertio, ex

-· Aristotele, in VI Ethic. ²⁸, definiente quod praecipere signi—
' ficat proprium prudentiae actum: quem constat commu-

nem esse bonis operibus sive sint contraria venialibus sive
mortalibus. Praecipimus enim et tacere, et non adulterari:
illud veniali, hoc mortali opponitur.

IX. Quia igitur ambigua valde est discretio ista univer-
salis, dicendum est id quod particulariter constat, aut ratio-
nabile videtur *. Constat in primis, ut tactum est **, quod
quaedam poena, scilicet excommunicationis maioris, vim
continet praecepti. Ita quod quandocumque imponitur aut
inhibetur aliquid sub poena excommunicationis, sive latae
sive non latae sententiae, obligatur quis obedire, si vult
peccatum mortale evadere: quia excommunicationis poena
tantae indignationis est ut non nisi propter mortale in-
currat aut demereatur quis illam.

Constat secundo, quod cum praecipitur aliquid in vir-
tute sanctae obedientiae, obligatio est ad mortale. Quia
compositio horum verborum solita est semper praecepti
vim importare, ex communi Ecclesiae usu.

Constat tertio quod, sive in communi sive in munici-
pali iure vocabulum aliquod, secundum communem sen-
sum, consuevit firmiter reputari obligativum ad mortale,

503

procul dubio, ubicumque idem ponitur, habet vim huius-
modi praecepti: ut in regula Fratrum Minorum patet de
vocabulo teneantur, ut habetur iu Clement. de Verb. signif,
Exivi de Paradiso.

Et. per oppositum constat quarto quod, quocumque lex
utatur verbo, si communis sensus intellexit non propterea
datam obligationem ad mortale, non est tale praeceptum.

Piec hoc alia eget probatione: quia per eandem rationem
c arum est.

. X. Rationabile autem videtur quod ubi in iure inve-
nitur vocabulum praecepti *, ibi sit obligatio ad mortale.
Quia 1n dicta Clementina Exivi de Paradiso, praesuppo-
n1tur praecepti vocabulum obligatorium esse ad tale prae-
ceptum: ita quod hoc non continetur ibi tanquam aliquid
peculiare illius regulae, scilicet Minorum, quae ibi expo—
nitur; sed tanquam commune quid omnibus supponitur,
ut patet intuenti.

Dixi autem hoc esse rationabile, propter dictam aucto-
ritatem iuris canonici: et non dixi esse constans, aut ne-
cessarium. Tum quia, ex vi vocabuli, praecipere seu prae-
ceptum, licet importet vim obligativum, non tamen ad
mortale. Inter obligationem namque ad mortale, et liber-
tatem ad opera consiliorum, mediat obligatio ad veniale.
Itaque sub praecepto cadit omnis obligatio, sive ad mor-
tale sive ad veniale: quoniam tenemur evitare venialia.
Unde quia praecepta, ut distinguuntur contra consilia, non
obligant necessario ad mortale, sed ad mortale vel veniale:
consequens est ut ex ignorantia procedat ex affirmatione
praecepti inferre peccatum mortale determinate, vel ex ne-
gatione praecepti ad mortale inferre quod est de consilio.
Et quia hoc multos scriptores latere videtur, ideo non est
mirum si minus quandoque scribitur. Et ne putes novam
me ingerere doctrinam, lege divum Thomam superius,
in multis quaestionibus, scilicet quando tractat de praece-
ptis fidei, spei, caritatis, prudentiae, iustitiae, fortitudinis
et temperantiae: et videbis multa sub praecepto compre-
hendi ad venialem tanturn culpam obligantia. - Tum quia
Augustinus, in Regula, sic usus est praecepti nomine, cum
dixit: Haec sunt quae ut observetis praecipimus in mo-
nasterio constituti. Ex illo enim praecepto obligantur pro-
fessores illius regulae ad observandum omnia ibidem man-
data, sed non mortaliter propterea peccant transgrediendo:
quoniam verbum praecipimus habet vim obligativam, sed
non determinate ad mortale; et ideo non licet ex illo ta-
lem obligationem inferre.

De aliis autem allatis vocabulis * nihil universaliter
video determinabile, nisi quod, ex vi verborum, vera ap-
parent omnia quae dubitando allata sunt. Et omnimoda

· certitudo huius quaestionis, quoad ius commune, definitio-

nem auctoritativam Apostolicae Sedis exigere videtur.

xl. In eodem articulo nono quaestionis centesimaeocto-
gesimaesextae‚ ad tertium, nota ex hac littera quod peccare
ex contemptu importat duo: scilicet actum peccati, et cau-
sam peccati. Verbi gratia, nolle ire ad chorum, vel frangere
silentium, ex contemptu, dicit duo: primo, ipsum actum
frangendi silentium, seu ipsam omissionem eundi ad cho-
rum, et hoc vocatur actus peccati; secundo, ipsam causam
peccati, scilicet ex contemptu, et hoc significat actum vo-
luntatis refutantis subiici legi seu regulae. Ita quod ad
peccare ex contemptu non sufficit etiam si esset perpetua,
et millies renovata, et deliberata consuetudo peccandi in
tali commissione vel omissione: sed exigitur quod peccet
quis ex tali causa, scilicet ex hoc quod non vult subiici
legi seu regulae vel praelato (nam praelatus lex est ani-
mata). Unde quandiu quis subiectionem ad regulam in sua
voluntate retinet; quod semper est quandiu vult ut sub-
ditus suae regulae vivere, quamvis ex minus bona et in-
devota voluntate intendat transgredi eandem regulam: nun-
quam peccat ex contemptu. Caveat tamen ne frequentia
peccandi disponat ipsum paulatim, et tandem deducat ipsum
ad voluntatem non subiiciendi se regulae. Quoniam, ut
in littera dicitur, frequentia peccati dispositive inducit ad
contemptum: sicut consuetum veniale non correptum dis-
positive inducit ad mortale.

⁴ Ct. num. vui,
El quod.

'⁵ lbid.,Quod nul·

lum .

