.ng- -Ἥᾝῑ
cxv, art. 2, Com-
menl· num. 11.

A, ι ,Α ι’.
ln. mmm*
ps<

&aaa

· 8⁶⁶1. up. xv,

⁸ Fra-dne. “de
{maffia}
⁸ Paludan. 1v

Sene„ diat. xv,
art. r, conclus. 2.

QUAESTlO CXLVII, ARTICULUS 111

dientia et gula. Et ex parte siquidem inobedientiae, non est
peccatum mortale transgredi simplicia statuta iuris positivi,
nisi propter contemptum: quoniam solus contemptus est
formaliter inobedientia mortalis. ut patet ex dictis in tra-
ctatu de obedientia ¹⁸². Ex parte vero abstinentiae, quae ut
remedium quoddam praecepta est, non est peccatum rnor-
tale nisi impediatur finis intentus per talem abstinentiam.
Sic enim in hac littera de utroque modo transgrediendi
ieiunium haba: Cuius auctoritatem si quis contemnat, vel
hoc modo transgrediatur quod impediatur finis intentus,
peccat mortaliter. Verum quia in primo omnes conveniunt,
scilicet quod violans ieiunium Ecclesiae ex contemptu pec-
cat mortalitem et in secundo consistit difficultas duplex;
prima, quae aut qualis est transgressio ieiunii impediens
finem; secunda, si talis transgressio constituit mortale pec-
catum: ideo utrumque considerandum est.

IV. Requiruntur igitur ad primum duae conditiones.
Altera est ut sit transgressio medii statuti ab Ecclesia. Al-
tera est ut sit impediens finem. Ob defectum primae con-
ditionis, comedens nimis, quasi usque ad crapulam, in die
ieiunii, non incidit in casum istum: quia talis excessus
non est transgressio medii ab Ecclesia statuti; nam Ecclesia
mofflgavit ad quantitatem cibi in die ieiunii, sed quoad
quantitatem reliquit unumquemque in iure naturae. Si enim
huiusmodi excessus contrariaretur statuto Ecclesiae, cum ha-
beat alteram conditionem, scilicet quod impedit finem (nam

- venter plenus spumat libidinem *, et mentem deprimit, et

vitium facit aut auget), sequeretur quod esset solutio ie-
iunii cum peccato mortali. - Ob defectum secundae con·
ditionis, qui non servat medium ab Ecclesia statutum ut
pascat se gregemque suum pane vitae et intellectus *, im·
munis est a peccato: quoniam talis finem ieiunii non im-
pedit, sed promovet in se et in aliis, ut patet.

Et prima quidem conditio omnibus nota est: quoniam
penes conditiones ieiunio ab Ecclesia appositas, puta tem-
puS, qualitatem cibi, horam, unitatemque manducandi, con-
sistit. —- Secunda vero ab ipso Auctore exposita in IV Sem„
dist. xv, qu. 111, art. 1, qu⁸ 4, ad 3, invenitur, dum dicit:
Intentioni legislatoris obviat qui ex contemptu, vel sine
'aliqua rationabili causa, ordinationem non servat. Et hanc-
met expositionem hocin loco insinuat, dum contra trans-
gressionem vel ex contemptu vel ex impedimento finis,
distinguit non servare ex rationabili causa, subdendo: Si
autem ex aliqua rationabili causa, etc. — Et per haec clare
patet quae et qualis est trangressio impediens finem.

V. An autem sit mortale peccatum semper huiusmodi
transgressio, apud Auctorem non vertitur in dubium: quia
expresse in littera dicitur quod talis transgressio est pec-
catum mortale. Sed ex aliorum dictis dubium habet. Nam
quidam * videntur velle quod transgressio ieiunii ex contem-
ptu sola est peccatum mortale. Quidam ²· autem: etiam illa
quae est sine causa est peccatum mortale,· nam illa quae

fit ex causa non ex toto sufficiente, peccatum veniale est.

Inter istas autem opiniones, prima a ratione longe est, sup-
posito quod Ecclesia ieiunium praeceperit. Quoniam solam

*obedientiam in Ecclesiae praeceptis consideravit: cum ta-

men, ultra communem conditionem praeceptorum, quam
attendit obedientia, oporteat considerare actum virtutis qui
aab praecepto ponitur, et finem eius. Et propterea Auctor
duas radices transgressionis posuit: alteram ex parte au-
ctoritatis praeceptivae; et alteram ex parte finis intenti per
actum imperatum a lege. Haec enim duo sunt principalia
in qualibet lege, ad quae cetera ordinantur. Et propterea
penes ambo transgressio mortalis, quasi principium legalis
vitae tollens, determinatur.

Secunda vero opinio multum inniti videtur aequitati,
ne lex positiva nimis dura sit. Et potest ad Auctoris do-
ctrinam reduci, distinguendo de causa rationabili: scilicet
simpliciter et absolute; vel secundum aestimationem. Nam
non servare ieiunium ex causa rationabili simpliciter et ab—
solute, non est contra praeceptum Ecclesiae, quod intelli-
gitur, cessante rationabili causa ad oppositum. Et hoc est
clarum, Et similiter si non servo ieiunium ex causa ratio-
'nabili secundum meam aestimationem, absque fraude, puta
quia videtur mihi quod sim adeo debilis ut non compre-

157

hendar sub obligatis ad ieiunium, quainvis in veritate non
sit in me debilitas sufficiens ad eximendum me a vinculo
ieiunii, excusor a peccato mortali: quamvis peccem venia-
liter si, absque pastoris indulto, negligenter meas vires exa-
minans, violavi ieiunium. Ad quaesitum ergo respondendo,
dicitur quod solvens Ecclesiae ieiunium sine causa ratio-
nabili tam absolute quam secundum aestimationem suam,
peccat mortaliter: quoniam talis et transgreditur medium
abstinentiae statutum ab Ecclesia, et transgreditur sic ut
impediat legislatorem a fine intento in ipso homine po·
tente ieiunare, dum sine omni rationabili causa medium
renuit in seipso ad finem. Hoc namque est evidenter im-
pedire intentionem legis talis ut perveniat ad finem: ac
per hoc, est directe legi obviare. - Solvens autem illud ex
causa rationabili secundum aestimationem suam absque
fraude, vel aliorum melius iudicantium scrupulosos, non
peccat mortaliter: quoniam infra latitudinem causae ratio-
nabilis continetur uterque modus rationabilitatis in tali ma-
teria; ut communis opinio, et conscientia hominum timen-
tium Deum approbare videtur.

Et scito quod, nisi communis Christianae Ecclesiae in-
terpretatio susciperet statutum ieiunii esse non simplex
statutum, sed habere vim praeceptivam, stricte sumendo
praeceptum, verum procul dubio esset quod non nisi pro-
pter contemptum transgressio ieiunii esset peccatum mor—
tale. Quoniam in simplicium statutorum materia trans—
gressio medii et impeditio finis, licet sit mala, non tamen
mortale inducit peccatum, nisi materia illa ad caritatem
Dei aut proximi necessaria sit: quod in proposito constat
non habere locum, quia ieiunium huiusmodi constat nec
ad Dei nec ad proximi dilectionem esse necessarium. Et haec
cum invenitur praeceptum, loquendo de praecepto stricte.

Vl. In eodem articulo dubium occurrit de causa ratio-
nabili ex qua potentes ieiunare non tenentur ad ieiunia.
De impotentia namque dubium non est. Et de quibusdam
conditionibus personarum, an scilicet reddant homines im-
potentes, ut pueritia, senectus, et huiusmodi, in sequenti
articulo erit sermo. Nunc quaestio occurrit de causa ra-
tionabiliter excusante potentes alias ieiunare: an sit neces-
sitas sola, an etiam pietas. Et est ratio dubii quia hinc
apparet quod sola necessitas excuset: quoniam dicitur*
quod itinerantes et operarii qui possunt iter aut opus
minuere aut differre absque damno, tenentur ad ieiunia. -
Inde autem apparet quod etiam pietas: quoniam dicitur*
quod peregrinatio festina ex devotione ad aliquod festum
excusat a ieiunio.

VII. Ad hoc dicitur quod rationabilis in primis causa
quod alias potentes ieiunare non ieiunent, est necessitas ali-
cuius impedientis ieiunium quod oportet fieri vel ad conser-
vandum vitam vel sanitatem vel statum temporalem, vel vi-
tandum damnum, aut acquirendum aliquid raro contingens.
Declaro singula. Si oportet aliquem laborare quia ex solo
labore vivere potest, aut sine talis laboris mercede non
potest habere omnia necessaria ad sanitatem vel statum
temporalem sui et suorum: puta quia est faber, et sine
continuo exercitio non potest vivere ipse cum sua familia
iuxta gradum suum, et dotare filias, et tenere filium in
studio, et vestire suos ut decet suam conditionem, et alia
huiusmodi. Similiter ad vitandum damnum, non solum
repente occurrens, puta propter bellum imminens, sed sim-

liciter: puta quia mercator, si non cito pergit aut per-

gcit talia opera, damnificatur in rebus suis. Et similiter
si damnum lucri cessantis repente accidit: ut de pisca-
tione allecium dicitur. In omnibus enim dictis casibus et
similibus necessitas excusat a ieiunio Ecclesiae, ex quo,
simul curn his operibus, non possunt ieiunare.

Excusat quoque multo magis necessitas spiritualis. Nam
si ad vitam spiritualem sui vel alterius oportet aliquid in—
compatiens ieiunii perficere, puta longam diaetam facere,
aut ex officio vel obedientia praedicare vel confessiones
audire, docere verbo vel scripto, aut aliquid huiusmodi,
ita quod talis homo non potest, ieiunando, aliquid huius-
modi adimplere, excusatur a ieiunio. - Et simile est de
omnibus quae quis tenetur adimplere: Ecclesia enim, prae-

· Cf. art. 4. ad 3.

* Cf. ibid.

