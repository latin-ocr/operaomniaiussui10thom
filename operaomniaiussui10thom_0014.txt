X

vires defuerint? Nemo non videt quid egerit corrector:
quoties licuit, ex aliquo libro primae classis bonas lectiones
mutuabat et super marginem Atrebatensis rescribebat, et
sic sensui et errori satisfecit, absque magno sui ingenii
labore: nam, si vera dicere velimus, egregia corrigendi vis
non residebat in ipso correctore, sed in ipsis bonis lectioni-
bus primae classis: quibus super marginem libri corrigendi
transcriptis, eo ipso errori satisfactum fuit, quin fortasse
corrector de errore qua tali cogitaverit. Quae correctoris
vires fuerint patet, ubi, codicis alterius auxilio ob erroris
communitatem destitutus, meliorem lectionem ex proprio
ingenio eruere cogitur: tunc de sensu unice sollicitus est
nec saepe scite eum restituit, erroris vero nodum inextri-
catum abire sinit. Quid, quod correctoris facultas se prodit,
etiam ubi non corrigit? Multas scilicet Atrebatensis enor-
mitates corrector non advertit, narn eas emendando prae—
teriit. Quid, quod prae oculis habens lectionem primae
classis, eamque errori corrigendo applicans, saepe non
perfecte reddit lectionem quam transcribit? Ex. gr. in textu
Sermonis S. Augustini de Epiphania optime. corrigit errores
quod, dubitabat, Christus habebat, in qua, tradideritis, si,
sustineatis ; econtra de pro in remansit, et in fine, pro
proximo (errore proprio librarii Atrebatensis) passionem
passuro, corrector scribit passionem pro Christo passuro,
dum prima classis passionem ponit post passuro. - Quibus
autem viribus corrector codicis Atrebatensis fuit, non me-
lioribus se fuisse omnes correctores demonstrant. Quando
non habent unde bonas lectiones transcribant, ad completam
errorum correctionem non pertingunt, sed aut laxatas enun-
tiatorum compages non revinciunt , aut lectio, quam ex-
cogitant ut intelligentia redeat, non ea est ex qua per
falsam descriptionem habitus et figura erroris corrigendi
oriri potuerint. Sic millenae secundae manus super margi—
nes nostrorum codicum sparsae insufficientiam docent cor-
rectorum suo ingenio relictorum; si non transcribunt. ut
plurimum male corrigunt.

g 13. De Origine Bonarum Lectionum primae classis
Erroribus tertiae oppositarum. Nunc nobis redeundum est
ad quaestionem ἕ 7. iam insinuatam, utrum exemplar—origo
codicum primae classis fuerit liber tertiae classis correctio-
nibus refertus, an potius, infra Apographum, a primo exem-
plari tertiae iam a principio transcriptionis omnino inde-
pendens fuerit. Altero utro stemmate vera origo contineri
debet. Nam, sicut errores communes universos codices no-
stros uni apographo, tanquam superiori unitati, insolubi-
liter ligant, ita bonae lectiones solius primae, oppositae
erroribus solius tertiae, tanquam ultimam sui originem
unum demonstrant exemplar, quod his bonis lectionibus
a primo apographo tertiae prorsus distinctum erat. ldeo
infra Apographum, fontem communium errorum, divisio
facienda est, ut discrepantia totius primae a tota tertia cau-
sam habeat. Causa autem huius discrepantiae alterutra se-
quentium fuisse potest: ex Apographo duo librarii trans-
cripserint; unus negligentius, ad errores Apographi suos
novos addendo: huius librarii opus exemplar esset codicum
tertiae classis; alter librarius maiori cura et arte scripserit,
eiusque liber caput primae classis factus fuerit. Haec ge-
nesis convenientiam et discrepantiam classium plene ex-
plicat, sed tamen abstracte loquendo. Potest esse ut omnino
alia fuerit: fortasse codices tertiae classis textum Apographi
continent, ita ut quot errores in tertia communes sunt,
totidem iam extiterint in primo Apographo; si vero ibi
fuerunt, cum prima classis eidem Apographo per errorum
identitatem adhaereat, necessario sequitur ut discrepantia
primae classis a tertia per correctorem introducta sit, qui,
multis erroribus in aliquo codice tertiae expunctis, bonas
lectiones super marginem scripserit: ille codex tam egregie
correctus pater esset codicum primae classis, in quibus se-
cundae correctoris manus per transcriptionem in continuo
textu ex oculis disparuerint. Aliam praeter alterutram as-
signatam non videmus viam, qua discrepantia inter duas
classes advenire potuisset: errores primi apographi debent
aut in ulteriori descriptione aucti, aut aliquando per ali-
quem correctorem minuti esse.

5 14. Supponendo originem primae classis eam fuisse

quam ultimum stemma exprimit, quaestio oritur, undenam
corrector sumpserit lectiones suas tam eminenter bonas?
Si rerum phaenomena, quae in omni scientia valent, etiam
in critica valere permittuntur. respondendum est: corre—
ctor non propria intelligentia et arte lectiones ex erroribus
ipse eruit, sed ex aliquo libro descripsit. Argumento est
ipsa excellentia correctionis. Quamvis enim certum est
correctorem, quem adfuisse supponimus, non omnibus
erroribus libri sui subvenisse, tamen quotquot loca tetigit,
tam solerter et oculate emendavit, ut nullus recensor mo-
dernus, opibus scientiae criticae instructus, pleniorem et
efficaciorem correctionem produceret. Adeas fi 3. textum

’ S. Augustini, plenum erroribus exemplaris tertiae classis;

videas an in eodem textu primae classis 5 7. iotam aut
apicem addere vel tollere opus sit ad errores secundam
perfectissimam artem restaurandos. Dicas si vis correctorem
ex aliquo codice S. Augustini, quem sd manus haberet,
correxisse. Dicas (quamvis serio dici nequit) omnes ι aucto·
ritates » in propriis suis sedibus per correctorem inspectas,
atque inde in librum corrigendum translatas esse, non
totas integras, ut in libris auctorum leguntur, sed solum
tantum, nec plus nec minus, quantum ad locum corrigen-
dum adamussim sufficeret. Facilius crederemus sic egisse
nostrum correctorem hypotheticum, quam crederemus eum
propria arte tot aenigmata errorum resolvisse. Et tamen
remaneret explicandum, unde sumpserit correctiones erro-
rum in ipsius S. Thomae oratione occurrentium. Has per
viam scientificae errorum interpretationis sua virtute inve·
nire non valuit. Ergo eas etiam ex aliquo libro transcripsit.
Liber vero ille pertinuit ad traditionem Secundae Secundae,
non autem ad tertiam classem quae nunc extat: utrumque
per se patet. Ergo liber ille aut ipsum autographum, sut
altera ex autographo transcriptio erat, quae ipsa cum sua
progenie, si quam habuerit, interiit, vel, ut cautius loqua—
mur, ad nostram notitiam non pervenit. ln tsli libro cor·
rector lectiones haurire potuit, quibus et textum S. Thomae
et locos ab eo citatos corrigeret. Ex hoc certe concludendum
esse opinamur, lectiones bonas primae classis, oppositas
lectionibus erroneis tertiae, valorem et auctoritatem alterius
exemplaris habere, quia nec ex correctoris eapite venire,
nec extra codicem Secundae Secundae assumi potuerint.

g 15. Originem codicum primae classis per correctoris
interventum explicari posse, superiori paragrapho non affir-
mavimus, sed supposuimus tantum. Probare intendebamus,
lectiones, pro erroribus tertiae classis in nostra editione
adoptatas, mediate vel immediate ex autographo oriri, etism
supposito quod per correctorem in aliquem librum tertiae
classis venerint, indeque propagatae sint. Sed urgentem
causum non videmus, quare de correctore interlocuto su-
spicandum esset. Multitudo quidem et enormitas errorum
tertiae classis facilius explicantur per unicam falsam tran·
scriptionem difficilis scripturae autographi. quam per incre-
mentum errorum a falsa transcriptione ex apographo, cuius
scriptura profecto clarior erat quam scriptur· autographi.
Hoc ultro concedimus. Si tamen quis inspicere vellet singulos
antiquos codices tertiae classis, singulorumque scriptorum.
enormitates miratus esset, nobiscum crederet ad producen-
dam massam novorum errorum sufficere, ut talis librarius
quales' illi libri habuerunt, ex apographo transcripsisset.

Quod codices tertiae classis valde antiqui sunt (duo . Tau-
rinensis scilicet et Mazarineus. scripti sunt anno e M⁰ CC⁰
nonagesimo in tempore quadragesime »3 quid forms scriptu-
rae doceat de schola ex qua eorum scriptores exierint, pa-
laeographi videant), libri antiqui primae classis non sunt
natu minores: α Abbreviatio fratris Galieni de Orto »,
scripta ‹ anno dni Μο CC⁰ octuagessimo vnl⁰ mse Ap'll’ »,
textum refert primae classis. ut iam diximus in Vol. Vlll
Praef. pag. xxv, et libro perhumane Romam misso et se-
cundis curis examinato. hic iterum monemus. Alii libri
certe ea antiquitate sunt, ut eorum exemplaris iam ab
initio multiplicationis Secundae Secundae iuxta codices ter-
tiae classis extare debuerint. Quando per interpositas tran-
scriptiones ad primum eorum exemplar regrederis. iam
ad totius traditionis principium. ad limem autographi, per-
venis.

