⁸ Num. seq.
⁸ Num. n.

⁸ Deuler. cap.
xxxn, vers. 35;
ad Ro'm. eap ιιι,
vers. 9.
Ἀροε. cap. vi,
vers. 9,10.

⁸ Rhet. lib. u,

cap. ιι, η, ι.

“ Num. ιιι.

” Num. vr.

278

gloria autem in genere boni utilis et delectabilis. Et quia
honestum est simpliciter magis appetibile secundum se,
ideo vindicta est magis appetibilis secundum se, gloria
autem est magis appetibilis quoad nos. - Ad primam au-
tem probationem in oppositum, conceditur quod vindicta
est appetibilis propter gloriam ut finem, quoad nos: non
in se, quia honestum non ordinatur ad utile aut delecta-
bile ut finem. Et negatur quod non e contra: hoc est, quod
gloria non est appetibilis propter vindictam. Immo optime
gloria ordinatur ad vindictam perturbantium rempublicam
ut vere finem. - Ad secundam probationem, negatur con-
sequentia. Quia eum hoc quod vindicta sit malum poenae
alterius, stat quod in se sit melius quam gloria: utpote
bonum honestum, et gloria non. - Ad tertiam probatio-
nem dicitur quod falsissimum est quod vindicta nunquam
est bona nisi propter circumstantiam. Quoniam secundum
seipsam est de genere bonorum: ut nunc nunc * patebit.

VI. Ad secundum dubium * dicitur: — ut superius patet
in qu. Lxxx‚ apud Tullium, Andronicum et Auctorem
vindicatio pars iustitiae est, ac per hoc, secundum se bo-
num honestum. Consonatque hoc sacro Eloquio, in quo
Deus vindictam sibi reservat *, tanquam actum bonum et
excellentem: et sancti martyres inducuntur vindictam pe-
tere a Deo *, qui non nisi bonum petere possunt. Hinc
enim habetur quod ad significandum honestum bonum
non oportet supra vindictam apponere quod sit iusta, sed
sat est dicere vindictam: quoniam secundum se significat
opus iustitiae. Et ideo in littera non nisi quandoque, ut
legentes advertenter intelligant, adiungitur ly iusta. Cum
igitur dicitur quod aliquid appetitur sub ratione vindictae,
perinde est ac si diceretur quod appetitur sub ratione vin-
dictae iustae. Iniusta namque vindicta non est proprie vin-
dicta: sicut nec indecens gratiarum actio est gratiarum actio.
Est enirn ly iniusta conditio diminuens vindictam, quae
opus significat iustitiae.

Et ex his ad primam obiectionem dicitur quod, quan—
tumcumque quis sciat punitionem quam vult facere esse
iniustam, quia tamen appetit illam ut vindictam, hoc est
ut debitam a se tali, qui eum parvipendit vel secundum
rem vel secundum apparentiam, ideo appetit malum sub
ratione iusti. Scientia enim iniustitiae stat cum ignorantia
electionis: sicut cum quis sciens fornicationem esse pec-
catum, fornicatur, et errat appetendo malum sub ratione
boni praeferendi pro tunc bono honesto, immo Deo.

Ad secundam dicitur quod, ut patet ex ratione irae as-
signata ab Aristotele *, impossibile est iratum esse, univoce
loquendo, nisi propter veram vel apparentem parvipensio-
nem. Et in casu posito manifeste est apparens parvipensio
passiva dum alicui negatur obsequium ad mala: apparet
enim quod mInus ametur, quod malus aestimetur, quod
non tanti fiat ut propter se sit committendum malum, etc.
Unde ridiculum est negare in huiusmodi apparentem par-
vipensionem.

VII. Ad tertium dubium * dicitur quod intentio Auctoris
est quod, comparando iram concupiscentiae non quantum
ad substrata, seu materialiter appetita, puta concubitum et
malurn poenae, sed penes rationes formales bonorum ad
quas primo et formaliter respiciunt haec vitia, quod ira
est minus mala: quia ira respicit formaliter bonum hone—
sturn, quia sub ratione vindictae appetit quidquid appetit;
concupiscentia respicit formaliter bonum delectabile, quia
sub ratione delectabilis appetit quidquid appetit.

Ad primum ergo in oppositum, conceditur quod dele-
ctatio in malo alterius est peior. Sed falsum est quod ira-
cundus, ut respicit formalem rationem sui obiecti, delecte-
tur in malo alterius. Immo, ut sic, delectatur in bono
iustitiae apparentis sibi tunc. — Nec obstat quod sciat illam
esse iniustam: ut patet ex dictis*.- Nec est verum quod
delectari m vindicta sit delectari in malo alterius. Quoniam
vindicta bonum sonat: licet alterius habeat poenale malum
annexum.

Ad secundum dicitur quod m casu illo secundus procul
dubio magis peccat. Sed non ex hoc quod ira ex parte
boni importati in vindicta sit peior concupiscentia ex parte
boni delectabilis: sed ex hoc quod peccat utraque defor-

 

 

QUAESTIO CLVIII, ARTICULUS IV

mitate, scilicet adulterii et iracundiae; primus in sola pec-
cat concupiscentia.

Ad tertium dicitur quod procul dubio homicida per iram
magis peccat quam adulter, simpliciter loquendo. Sed ex
hoc non habetur aliquid contra Auctorem. Quia cum hoc
stat quod ex parte boni sub cuius ratione homicida per
iram appetit occidere, minus peccat quam adulter ex parte
boni sub cuius ratione appetit adulterari: quia illud bo-
num est honestum, hoc delectabile. Et sic delectatio irati
talis est simpliciter peior quam delectatio talis concupi-
scentis: sed non est peior ex parte formalis boni. Nec est
peior delectatio iracundi simpliciter et absolute quam de-
lectatio concupiscentis simpliciter et absolute: sed talis ira-
cundi peior est quam talis concupiscentia Ac per hoc, nihil
contra Auctorem dicitur. Quia non de tali aut tali iracundo
et concupiscente, sed de iracundo et concupiscente in com-
muni absolute, secundum suam speciem seu genus, loqui-
tur: sicut comparavit iracundiam invidiae et odio simp li-
citer et absolute, et non tali vel tali *. Et in hoc firma·
pedes tuos: quia solido inniteris fundamento, et formali
doctrinae ac eloquio. Et per hoc ridiculo fient omnes ca-
suS, utpote extra propositum: quia ad tale vel tale decli-
nant casus.

VIII. Ad quartum dubium * dicitur quod Auctor in-
tendit quod ira quoad inordinatum motum est gravius
peccatum, non simpliciter tamen, sed secundum quid. Et
hoc significat per illa verba: habet quandam excellentiam.
Ita quod ipsa vehementia et velocitate motus augetur gra-
vitas peccati irae, secundum quid tamen. Neutro ergo modo
a Martino allato est praecise exponendus Auctor, sed ut
dictum est. Est siquidem ira ex vehementia et velocitate
gravior et quoad nocumenta, quae facilius ex irae impetu
possunt sequi, puta contumelias, percussiones, homicidia;
et quantum ad nocumenta in propria persona, quia aufert
homini rationem; et quantum ad turpitudinem exteriorum
gestuum. Et praeter haec, est secundum se maioris inor-
dinationis: ex hoc ipso quod vehementia et velocitas nata
sunt reddere actum appetitus magis exorbitantem. Ea enim
quae extra fiunt, attestari videntur exorbitantiae interiori
ipsius motus appetitus irascibilis, qui est actus corporis,
et in corpore cum transmutatione corporali fit, ac per
hoc ex vehementia et velocitate magis exorbitans fieri
natus est.

Ad obiectionem ergo in oppositum, negatur minor, sci-
licet quod ira ex vehementia et velocitate diminuatur. Et
ad primam probationem dicitur quod peccat secundum non
causam ut causam. Nam quod occisor ex ira statim magis
ab homine excusetur quarn occisor ex ira post tempus, non
propterea est quia motus irae in primo sit minus gravis
aut deordinatus: sed quia non ex maturo consilio et de-
liberatione primus occidit. Ita quod excusatio et accusatio
horum consistunt in negatione et affirmatione maturi et
deliberati consilii, quae spectant ad modicum et magnum
tempus: et non ex maiori vel minori deordinatione mo-
tus irae. Stat enim quod vehementior sit motus irae in
occidente post duos menses quam in occidente statim: et
tamen minus excusatur, quia ex maturo consilio occidere
praesumitur.

Ad secundam probationem dicitur quod, data maiore
in his quae causantur mere naturaliter, negatur minor:
quia ex negligentia spiritus causatur motus irae tam ve—
hemens et velox. Potest namque et debet superior animae
pars reprimere haec: et non reprimendo auget, non mi-
nuit peccatum.

Ad tertiam similiter dicitur, concessa maiore de mere
naturaliter causantibus ignorantiam et obscuritatem, quod
falsa est minor in opposito. Quoniam ignorantia et ob·
scuritas in ira consequuntur, non praecedunt appetitum
inordinatum. Ex hoc autem iam didicimus, in qu. ctvr,
art. 3, ad 1, non minui, sed gravari peccatum.

IX. In eodem articulo quarto dubia adhuc duo occur-
runt. Primum est, quomodo invidia in littera ponatur vi-‘
tium respectu mali proximi, curn secundum veritatem sit
respectu boni. Est enim tristitia alieni boni quasi dimi-
nutivi propriae excellentiae.

Ἐἰ num. v.

⁸ Num. iv.

