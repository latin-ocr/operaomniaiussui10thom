⁸ et. num. ιι.

⁸Cf. ibid. Ad
secundm.

’.Εἰ ιιιιιιι. ιιι.

aa am 00⁰·

·ooudu. 8.

 

⁸⁴05. nuh. nv.

Num. ι, Ter—

QUAESTIO CLIV, ARTICULUS V11

235

Commentariis cardinalis Caietam

la articulo septimo eiusdem centesimaequinquagesimae—
quartae quaestioniS, occurrunt dubia quatuor. Primum *
circa principium corporis articuli. Quo pacto stant ista duo

simul: scilicet quod raptus sit una species luxuriae distin· .

cta ab aliis; et tamen coincidat cum stupro et aliis spe-
ciebus luxuriae? Species namque eiusdem generis non coin-
cidunt.

Secundum dubium * est in responsione ad secundum:
quia magnitudo luxuriae impellens hominem ad violentiam
inferendam, non variat speciem luxuriae. Maior enim et
minor luxuria non differunt specie ex maiori magnitudine.

Tertium dubium * est in responsione acl tertium, ex
Martino * impugnante illud litterae: Nec tamen raptus
matrimonium iam contractum dirimit. Arguit siquidem
quod matrimonium inter raptorem et raptam sit nullum
ante condignam poenitentiam, etiam consensu puellae post
raptum accedente. Excommunicatus non est capax sacra-
mentorum: raptor autem est excommunicatus, nec ante
condignam poenitentiam absolvi debet. Probat autem ra-
ptorem ‘esse excommunicatum, per multos textus xxwi,
qu. ιι, scilicet cap. Eos, cap. De puellis, cap. Si quis,
cap. Nullus, cap. Si autem, et cap. Placuit. - Nec iura, in-
quit * ‚ ista abrogata sunt. Nec eis contradicit Hierony-
mus. Quia Concilium illud non prohibet totaliter coniu-
gium inter raptorem et raptam: sed decernit non sufficere
ad horum coniugium dotationem , parentum consensum,
susceptionem nuptialem ; quia requiritur quod rapta pa—
rentibus restituatur, et raptor poenitentiae publicae subii-
cietur, alioquin manebit excommunicatus.

Quartum dubium * est in eadem responsione ad ter-
tium, circa illud: Raptus impedit matrimonium contra-

hendum. Quoniam non videtur hoc verum nisi sit raptus ’

alienae sponsae, ut dicitur XXVII, qu. 11, Statutum.

11. Ad primum dubium dicitur quod, cum species mo-
ralium sint accidentia actuum humanorum, non inconvenit
plures species circa eundem actum concurrere, etsie coin-
cidere materialiter, non formaliter. Et hoc modo idem
concubitus est in specie stupri, quia est illicita defloratio

virginis; et in specie raptus, quia violentus. Et simile est ,

de adulterio, cum rapitur aliena coniux.

Ad secundum dubium dicitur quod raptus, secundum
finem significatum formaliter, ponitur species luxuriae, sicut
adulterium et similia: secundum autem conditionem eius
quod est ad finem, quod etiam significatur ut materia, po-

nitur sub rapina, sicut adulterium sub usurpatione rei alie· ὲ

nae. Nec in littera oppositum docemur: sed ostenditur
quod non omnino per accidens huiusmodi deformitates
iniustitiae adiunguntur luxuriae, quoniam tanto maior ac
gravior est luxuria quanto minus curat subire iniustitiae
offensas, pericula, etc. Et non ostenditur per haec quod
ipsa luxuria ex sua magnitudine, aut quocumque sui ge-
neris, habeat specificas differentias per se in suo genere:
ut in primo huius quaestionis articulo, ad secundum, in
littera habes; simile est enim de adulterio, sacrilegio, etc„
iudicium. Lato siquidem vocabulo, specierum luxuriae sor-
tita sunt nomina.

111. Ad tertium dubium * dicitur quod tarn maior, in
sensu in quo fit, quam minor, est falsa. Nam licet excom-
municatus sit incapax, hoc est exclusus a sacramentis, ita
quod non nisi cum peccato mortali potest accedere ad
ea; non tamen est incapax sic ut, si recipiat sacramentum,
illud sit nullum. Nam si excommunicatus confirmetur aut
ordinetur, non propterea sacramentum est nullum: unde

non debet iterari. Et similiter si matrimonii sacramentum ’

contrahit, validum est. Unde et constat quod inter impe-

 

 

dimenta impedientia matrimonium contrahendum et diri-
mentia contractum, non computatur excommunicatio: ut
patet in IV Sententiarum. *

Raptor quoque non est ipso facto excommunicatus: sed
excommunicandus in iuribus allegatis dicitur ita clare quod
non est opus glossa nisi in cap. Si quis, ubi dicitur, Ana-
thema sit, quod glossatur: Anathema fiat. Quod ex eo
patet quod collectores cmsurarum in iure conveniunt in
hoc quod raptor non est excommunicatus. - Mirum autem
est de hoc homine, quod duo impedimenta dirimentia ma-
trimonium adiicere se sexdecim a tota Ecclesia approbatis
non adverterit, scilicet excommunicationem et raptum, aut
unum compositum ex utroque.

Ad id autem quod addit contra primam responsionem
Auctoris ad cap. Placuit, dicitur quod vere capitulum il-
lud ex Concilio Aquisgrani * εει abrogatum: quoniam con-
stat quod non ligat. Et quod Hieronymus intendit contra-
rium: dum docet coniugium inter raptorem et raptam posse
esse legitimum de consensu partium; et capitulum illud
manifeste statuit oppositum, ita ut non sit capax exposi-
tionis Martini. Quoniam expresse prohibet totaliter coniu-
gium inter raptorem et raptam, etiam post, dicendo: Pla-
cuit ut qui rapiunt feminas, nullatenus eas habeant uxo—
res, quamvis eas postmodum nuptialiter cum parentum
consensu susceperint. Quid clarius?

De requisitis autem ante coniugium inter raptorem et
raptam, sciendum est quod, sicut raptor pecuniae aut ar-
menti restituisse dicitur cum satisfecerit domino rei raptae,
quando scilicet fecit de re rapta ut dominus rei disposuit;

ἲ ita raptor filiae restituisse eam patri censetur si de filia

disposuit ut pater vult. Et propterea, si patri placet ut
puella voluntaria maneat cum eo qui rapuit, non est am-
plius restitutioni obnoxius. - De poenitentiae autem pu-
blicae debito, non invenio quod impediat matrimonium
etiam contrahendum: quoniam solum poenitentiam sole-
mnem invenio impedire contrahendum matrimonium, ut
dicitur XXXIII, qu. n, cap. De his, ubi de poenitentia non
iterabili manifeste est sermo. Nulla tamen poenitentia di—
rimit contractum. Sed et in foro conscientiae, si raptor
confessus est et absolutus, et reconciliatus puellae et pa-
rentibus, etc„ ad nullam videtur amplius poenitentiam ob-
ligatus, ex quo ei non imponitur.

1V. Ad quartum dubium * dicitur quod, quia impedi-
menta impedientia tantum contrahendum matrimonium,
non videntur ita exacte discussa sicut impedimenta quae
impediunt et dirimunt; ideo non est mirum si doctor ali-
quis inter impedientia tantum aliquid commune diceret
quod alii tacent. De raptu siquidem alienae sponsae ex al-
lato textu satis constat quod impedit tantum contrahen-
dum. Et de raptu universaliter videtur in capitulo Si au-
tem insinuari, XXXVI, qu. 11, per illa verba, Iterare con-
iugium non praesumat. Et propterea forte Auctor absolute
dicit de raptu quod non dirimit, etsi impediat contrahen-
dum. Quod tamen non oportet ex vi huius litterae uni-
versaliter intelligere: sed satis salvatur veritas litterae si
negativa quae asseritur, scilicet, non dirimit, est vera uni-
versaliter, et affirmativa quae cum adverbio adversativo
subiungitur, est vera permissive et particulariter, scilicet,
etsi impediat contrahendum. Ita quod ipse loquendi mo—
dus permissivum verificationem, quae particularis esse pot-
est, insinuet. Et sic videtur exponendum, ne novitates in-
ducantur. Et sic ad huiusmodi litterae verificationem suf-
ficit quod raptus aliquis impediat contrahendum, scilicet
raptus alienae sponsae.

⁸ Dist. xxxiv sqq.

⁸ Vid. Correcto-
res Romanos ad
dict.ean.Placuit.

⁸ Num. ι, Quat*
tum.

