 

QUAESTIO CLXXXV, ARTICULUS VIIl

trimembris regularium observantiarum in littera posita,
scilicet quod quaedam sunt promoventes seu custodientes
perfectionem pontificiam, quaedam impedientes, quaedam
neutrae, sic accipienda est quod aliquae manifeste utilitatem
afferunt perfectioni pontificali, ut castitas, paupertas, abs—
tinentia, ieiunia moderata, abdicatio lineorum, et huius-
modi; - quaedam manifeste impediunt officium pontificale,
ut silentium, solitudo, et universaliter quaecumque incom-
possibilia sunt cum pontificali officio, dignitate et aucto-
ritate: nec solum haec, sed quaecumque communiter dis-
sonent a pontificali dignitate, et appellatione impedientium
intelliguntur; - quaedam vero, non communiter, sed in
casu aliquo inveniuntur dissona, ratione vel loci vel officii
vel societatis, etc.

Et ab impedientibus quidem et communiter dissonis
absolvitur ipso iure *. Et quia· de horum numero est obli-

' gatio ad habendum socium collateralem, ideo non tenetur

ad* socium habendum secum ex suo ordine. Derogaret
enim episcopali dignitati fratrem illi appropinquare ut so-

cium: et derogat societatis rationi quod sequatur ut fa-

mulus, societas.enim est relatio aequiparandae. - Accedit

--aedhaecffquod episcopus, sicut ad aliam ecclesiam et ad

aliud officium ,ecclesiasticum persolvendum transfertur, ita
ad alterius generis societatem ipso facto translatus intel-
ligitur: ac per hoc, absolutus a priori societate. Non enim
duplici societate gravari debet: sicut nec duplici gravatur
officio. Et quoniam quaecumque ad socialis vitae unifor-
mitatem, aut depressionem actuum seu gestuum in per-
sonis religiosis spectant, dissonare videntur ab episcopali
conversatione seu dignitate, seu auctoritate vel libertate:
ideo ad nullum talium remanet obligatus. Et de eorum
numero videntur huiusmodi observantiae, scilicet bibere
sedendo aut cum duabus manibus, et similia. Sicut enim
religiosus factus episcopus reviviscit quodammodo ad vitam
civilem, dum, a iugo monasticae regulae absolutus, adire
potest hereditatem, ut patet XVIII, qu. 1, cap. Statutum;
ita a depressione actuum spectantium ad priorem statum
absolutus videtur: ut absolutio a iugo monasticae regulae
dicta in canone, non sit quasi frustra dicta; sed aliquid
operatur ultra excusationem ab incompossibilibus, ad quae
omnino constabat, utpote incompossibilia, episcopum non
teneri.

Ab impedientibus vero in casu, non absolvi videtur
episcopus ipso iure, sed in casu tantum, si qua sunt talia.
Videntur namque haec esse illa de quibus in littera dicitur
quod possunt episcopi secum dispensare sicut praelati re-
ligionum. Et haec sunt abstinentia a carnibus et ieiunia
et huiusmodi, ad quae constat episcopum remanere obli-
gatum, utpote foventia perfectionem vitae. Et ideo reli-
giosus cui, secundum regularia instituta, inhibetur esus
carnium, factus episcopus non potest feria sexta in die
Natalis Domini vesci carnibus, sed peccat mortaliter hoc
faciendo: quia beneficium canonis concedentis esum car-
nium in Natali Domini *, non comprehendit ipsum, quia
excipit eos qui regulari observantia sunt adstricti ad abs-
tinentiam a carnibus.

485

III. Ad secundum vero dubium* dicitur, salvo meliori
iudicio, quod vincula praeceptorum et censurarum videntur
inter dissona computanda: ita quod ipsi actus qui prae-
cipiuntur aut sub censuris positi sunt, licet non dissonent
sed consonent episcopali perfectioni ac dignitati, etc., ut
ieiunare feria sexta et in Adventu, et huiusmodi; vincu-
lum tamen praecepti aut censurae superadditum ab episco-
pali statu dissonat. Et ratio est quia episcopalis status se
habet ad statum religiosum, utin littera dicitur, sicut ma-
gistri status ad statum discipuli. Constat autem quod fre-
quentia studii ad meditandum et lectioni vacandum ita
convenit discipulo quod non minus convenit magistro: sed
quoad huiusmodi assiduitatem ad meditandum et legen-
dum sub praeceptis aut poenis si aliquis adstringatur, statui
discipulorum convenit, non statui magistrorum. Et ideo,
sicut religiosus factus episcopus absolutus est a vinculo
praeceptorum et censurarum praelatorum religionis, qui
sunt quasi paedagogi religiosorum in disciplina perfectionis;
ita sunt absoluti a vinculo praeceptorum et censurarum
regulae et statutorum. Quoniam regula est tanquam prae-
latus inanimatus: sicut e contra praelatus est sicut lex
ammata.

Secus autem est de vinculo votorum castitatis, etc.
Quoniam illa non ex superioris regulae aut hominis vin-
culo, sed ex propria promissione Deo facta vim suam re-
t1nent.

lv. Ad obiectorum ergo primum dicitur quod mutatio
status efficit ut non sit respectu huius transeuntis de statu
in statum eadem ratio de subiectione ad statutum, et ad
vinculum statuti. Et haec responsio patet, quia, quantum
ad vinculum suspensionis, constat ex iure communi* quod
episcopus non subiacet vinculo suspensionis nisi de epi-
scopo fiat mentio. Mutatio ergo status efficit quod, respectu
huiusmodi, non est eadem ratio de subiectione ad statu-
tum, et ad vinculum superadditum in statuto. Quocirca,
sicut de suspensionis vinculo ex iure scripto habemus ca-
sum decisum, ita de aliis vinculis ex iure naturalis rationis
videtur simili modo casus decidendus, propter rationem
allatam.

Ad alterum obiectum dicitur quod ratio non valet. Quia
vincula sunt duplicia: quaedam ferentia secum executio-
nem, ut sunt vincula praeceptorum et censurarum; quae—
dam vero non nisi mediante iudice habentia executionem,
ut sunt vincula ad alias poenas ligantia. Et ad haec constat
clarissime episcopum non obligari: quia non subiacet am-
plius praelatis religionum, per quos exequendae sunt hu-
iusmodi poenae. Et si aliqua etiam vincula ad tales poe-
nas essent deferentia secum executionem, non propterea
ligarent episcopum: quia concernunt vel supponunt socia-
lem convictum, a quo absolutum constat esse episcopum,
ac per hoc, ab omnibus spectantibus et consequentibus ad
illum. Et forte vincula omnium praeceptorum et censura-
rum in regula et statutis religiosorum interpretanda sunt,
supposito consortio personarum: a quo episcopus est exem-
ptus, ut patet. Nec maiorem habeo certitudinem quam
dixerim.

 

'Num t, Dubium
deinde.

⁸ Ca . Quia pe-
ricusss.‚deSerrt.
Excommun., 1n
Sexto.

