³ Num. v.

56 QUAESTIO CXXVIII, ARTICULUS UNICUS

est pars potentialis praecepti, sed prudentiae, quae est
praeceptiva. Et propterea non respectu actus intelligendi,
sed animae intellectivae, sensitivum ponitur pars poten-
tialis.

X. Ad quintum dubium *, de=duplici patientia etc„ re-
spondetur quod sine dubio apud Auctorem ponendae sunt
duae patientiae, duae perseverantiae, duae magnanimitates‚
duae magnificentiae, quae inter se specie distinguuntur non
sicut species perfectae, sed una cuiusque combinationis est
vere virtus, altera modus seu conditio virtutis, et non pro—
prie virtus: ut Auctor expresse dicit in sequenti quaestione,
art. 6, ad 3, de fiducia, quam magnanimitatem vocavit; et
idem est de aliis iudicium. Distinguuntur autem inter se
ista quatuor ut virtutes sunt, et ut partes virtutis, ut di-
ctum est, quantum ad formam et quantum ad materiam.
Quia ut partes vinutis, habent pro materia solam materiam
fortitudinis: ut virtutes vero, habent suas proprias mate·
rias disparatas a materia fortitudinis. lta quod virtus patien-
tiae est non circa omnes tristitias, quia non circa tristitias
quae suntin periculis maximis et optimis. quae sunt forti-
tudinis materia: sed circa alias tristitias, ut Auctor in re—
sponsione ad quartum dicit. Et simile est de perseveran-
tia etc.

Inter se vero istae quatuor partes integrales fortitudinis
sic distinguuntur quod duae earum sunt respectu boni, et
duae respectu mali. Fiducia siquidem et magnificentia, ut
partes suntrfortitudinis, sunt respectu boni: sed illa respectu

 

boni ut praemii seu finis sperati; ista respectu boni ut ope-
ris quod fit. Oportet enirn virum fortem in aggrediendo
habere spem firmam, quam fiducia facit habere, de bono
sperato: sic enim magnum causabit aggressum3 spes enirn
est causa audaciae aggredientis. Et oportet rursus, quam
prius concepit spem de fortiter operando, indeficienti animo
servare dum fortiter agit: quod magnificentia facit. Ita quod
utraque circa spem ponenda videtur respectu boni, diver—
simode: ut dictum est, et consonat litterae ponenti ambas
circa aggressum, alteram respectu praeparationis, alteram
respectu executionis. - Patientia vero et perseverantia re-
spectu mali, quod tristitia importat, sunt: illa quidem, ne
animus frangatur tristitiis quae sunt in periculis mortis, etc.;
ista vero, ne ipsum diu sustinere talia tn'stia quae sunt
in periculis mortis. etc„ animum fatiget. Et propterea hae
partes in concupiscibili ponendae sunt, in qua est tristitia.

Unde fortitudo, licet sit in irascibili, in qua sunt timor
et audacia, exigit tamen modificatam spem et tristitiam ad
actuum suorum perfectionem. Et propterea vocantur mo-
dificantia haec partes integrales. Et per haec patet quod
non superflue, sed necessario multiplicantur huiusmodi mo-
rales dispositiones et habitus: ut scilicet in qualibet ma-
teria propria virtus cum conditionibus requisitis inveniatur,
quasi totum cum suis partibus heterogeneis; et evitetur
confusio indistinctas relinquens naturas totorum et par-
tium3 ac per hoc patientia quae est toflffJ fiat pars, aut
e contra. a

 

